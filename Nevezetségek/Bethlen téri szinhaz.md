# Bethlen Téri Színház
## Elhelyezkedése

A Bethlen Gábor tér Budapest VII. kerületében, az Erzsébetvárosban található, az István utca és a Bethlen Gábor utca metszéspontjában elterülő rombusz alakú téren. A 19. század közepén még dűlőút haladt itt, majd a Városliget felé kiépülő Erzsébetvárosban 1889-ben alakították ki a teret; neve ekkortól Bethlen tér, 1931-től az erdélyi fejedelem után Bethlen Gábor tér. A tér mai arculata csak az 1920-as évek végén alakult ki, ekkor épült fel a zsidó hitközség siketnéma-intézete és a Bethlen tér 3. alatti bérház. A téren található a Szent István Egyetem Állatorvostudományi Kara. Bethlen Gábor tér 3. lakóház Reiner Dezső tervei szerint épült, eklektikus stílusban, 1929-ben. A kétudvaros épület hét emeletével és mintegy száz lakásával a főváros legnagyobb háború előtt épült bérháza. A Gellért-hegyről nézve is jól látható. Az épület tetején a II. világháború alatt néhány férőhelyes betonbunkert építettek, ahonnan az egész környező várost tűz alatt tudták tartani. A bunker ma is megvan.

















![](btszinhaz.jpeg)








