# New York Café
## A New York-palota épülete

A budapesti Nagykörút egyik legimpozánsabb épülete, a New York-palota kezdetekkor biztosítótársasági székházként üzemelt – de művelődéstörténeti jelentőséggel is rendelkezett. Története a 19. században indult, amikor Max Aufricht magyar tanító Budapestre érkezett. Ambícióinak köszönhetően tanítóból hamarosan sikeres jogász lett, és Párizsba utazott, ahol a New York Biztosító Társaság igazgatójával karöltve hozták létre a biztosító magyarországi hálózatát - amelynek hamarosan székházra lett szüksége.

Az elképzelés egy eklektikus stílusú, hatalmas épület volt a város központjában – és nemsokára ki is adták a megbízást az épület megtervezésére Hauszmann Alajosnak, aki Korb Flóris és Giergl Kálmán közreműködésével tervezte meg a patinás, négy emeletes palotát és a benne elhelyezkedő földszinti Kávéházat. 1894-es átadását követően a földszinten berendezett, pompás New York Kávéház hamar az irodalmi és művészi élet központjává vált: a művészek, írók és költők kedvenc gyülekezőhelyeként vonult be a történelembe és a magyar kultúrhistóriába.


![](cafeny.jpg)

